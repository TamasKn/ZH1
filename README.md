# ZH1
Készítse el az osztályokat és interfészeket, majd tesztelje is azokat.
IHardverElem ami tartalmaz Név és Ár tulajdonságokat egy Típus nevű tulajdonságot (lehet enum azaz felsorolás vagy string: processzor, alaplap, RAM stb.) egy bool Elromlik() metódust
Processzor Legyen egy Név, Típus, Ár adatmezője, csak olvasható kívülről. Készítsen paraméteres konstruktort. Valósítsa meg az IHardverElem interfészt. A bool Elromlik() metódushoz ne tartozzon megvalósítás. Valósítsa meg az IComparable interfészt. Két processzort az ára szerint hasonlítsa össze. Definiálja felül a System.Object osztálytól a ToString() metódust.
ARM_Processzor A processzor leszármazottja, biztonsági okokból nem lehet belőle származtatni. Egy magokSzáma adatmezővel bővítse ki az örökölt adatmezőket. Biztosítson paraméteres konstruktort. Definiálja felül a bool Elromlik() metódust. A metódus 1% valószínűséggel true-t ad vissza, tehát elromlik, 99% valószínűséggel pedig false-t ad vissza, tehát nem romlik el. Definiálja felül az int CompareTo(object obj) metódust. Használja fel az ős megvalósítást. Ha a két egyed egyenlő, akkor a magok száma alapján döntsön.
Számítógép IHardverElem-eket tartalmaz. Készítsen egy konstruktort, amiben megtalálható, hány IHardverElem-ből állhat egy Számítógép. Legyen lehetőség új IHardverElemeket hozzáadni. Ha már nem tud hozzáadni új elemeket, dobjon egy SzámítógépNemBővíthetőKivétel-t, mely a SzámítógépKivétel leszármazottja. A SzámítógépKivétel konstruktorának egy string üzenet paramétere van, aminek segítségével az Exception-től örökölt message mezőt lehet beállítani. A SzámítógépNemBővíthetőKivétel tartalmazzon egy referenciát a bemenni kívánt IHardverElem-re. Mielőtt betenné az új IHardverElemet, hívja meg bool Elromlik() metódusát. Ha az IHardverElem elromlik, akkor egy eseményen keresztül jelezze ezt. Az eseménykezelés mechanizmusának elkészítéséhez hozzon létre egy saját delegált típust, egy speciálisdelegál példányt (eseményt), RosszIHardverElemEventArgs osztályt amely tartalmazzon egy referenciát az elromlott hardverelemre, és váltsa ki az eseményt.
Felhasználó Legyen egy void Elromlott(object sender, RosszHardverElemEventArgs e) metódus, mely az elromlott elem helyett, egy másikat tesz be a számítógépbe. A főprogramban iratkozzon fel egy felhasználó objektum egy számítógép objektum eseményre. (Tipp: Tesztelés céljára ideiglenesen megváltoztatható a bool Elromlik() metódus visszatérési értéke állandó true-ra)
Tesztelés Tesztelje az elkészített funkciókat Alkalmazzon kivételkezelést és tartsa be az OOP elveket
Amire a feladat szövege nem tér ki, azt egyéni értelmezés alapján kell megoldani és indokolni a kódban, komment formájában.
